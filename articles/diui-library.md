#  \[неофіційна\] CSS бібліотека, натхненна дизайн-системою Дії

![](https://cdn.drukarnia.com.ua/673366ca5a00fc28dfd491a3/images/articles/678bd917833500792fff3bf9/ANzc947240.4630328637.jpeg) 

 Загальна ілюстрація дизайн-системи згенерована ШІ

## Застереження

 Я не з команди Дії, якщо не хочете читати, хоча б зацініть Гітхаб рєпу проєкту:<https://github.com/ukrcode/diui> або документацію з прикладами[diui.org](https://diui.org) 

Я правда стараюсь, if you know what I mean:

![](https://cdn.drukarnia.com.ua/673366ca5a00fc28dfd491a3/images/articles/678bd917833500792fff3bf9/biwD643177.1322025527.jpeg) 

 Мій прогрес на Гітхаб за перші чотири місяці розробки. Як ви бачите в січні я вийшов на новий проєкт зі збільшеним навантаженням ;)

## Вступ

 Я займаюсь розробкою фронтенду останні 10 років, хоча відчуття що все життя. І за ці роки я зрозумів, що однією з найскладніших задач є створення бібліотек компонентів.

 На попередньому проєкті команда намагалась створити бібліотеку компонентів пʼять разів підряд. Одного разу це були React-компоненти, іншого - набір CSS класів і так по колу. І ВСІ(!) ці спроби вийшли повністю або частково невдалими.

**Всі. Пʼять. Разів. Підряд.** Дуже різні причини невдач, проте постійний результат.

 Мій досвід дозволяє впевнено сказати: створення бібліотек компонентів це дуже складно але дуже цікаво.

 Тому коли я дізнався, що дизайн-система Дії є в вільному доступі, я зацікавився, бо завжди хотів спробувати себе з задачею, яка мені не під силу.

### Що в біса таке “дизайн-система”?

 Дизайн-система — це набір правил, компонентів і стандартів, які забезпечують узгоджений вигляд та поведінку інтерфейсу в межах продукту або бренду. Якщо ще не стикались з цим терміном, то погугліть хвильку і повертайтесь.

### Дизайн-система Дії

 Я поведу вас по шляху, який пройшов сам кілька місяців тому. Давайте розберемся, що там є в інтернеті. Нижче наведений список важливих ресурсів.

1. Дизайн-система Дії у вільному доступ з 2019 року, але з нюансами. Бо вільний доступ не означає вільне використання для будь-чого.  
    
![Фото з офіційного анонсу дизайн-системи Дії](https://cdn.drukarnia.com.ua/673366ca5a00fc28dfd491a3/images/articles/678bd917833500792fff3bf9/AZdEea5v4lfwz2IBckS.jpeg)  
 Фото з офіційного анонсу дизайн-системи Дії  
    
Останні кілька років я очікував, що в оупенсорсі зʼявиться бібліотека компонентів для React/Angular/You\_Name\_It від команди Дії, але на жаль цього не сталося. І судячи з того як побудовані державні сайти, то і не буде (якщо подивитись код, там дуже кастомні назви класів, стилізації тощо). При цьому код Android і iOS застосунків нещодавно зʼявились на GitHub.
2. [Стаття дизайн-системи державних ресурсів (автор Вадим Клименко)](https://vadymklymenko.com/blog/design-system-diia/)  
Тут досліджуються дизайн-системи різних держав в тому числі і України.**Автор навіть висловлює ідею створити бібліотеку за мотивами Дії.**  
    
Ну і щоб ви розуміли, що Вадим “в темі“, у його блозі використовується шрифт **e-Ukraine,** той що віддали в оупенсорс разом з дизайн-системою Дії. Він навіть використав спецільну варіацію цього шрифту для головного заголовку сайту.  
    
![Скриншот зі статті Вадима Клименко](https://cdn.drukarnia.com.ua/673366ca5a00fc28dfd491a3/images/articles/678bd917833500792fff3bf9/vDKe525157.718491673.jpeg)  
 Скриншот зі статті Вадима Клименко
3. [Неофіційна реалізація в Фігма (автор Nick Veretelnyk)](https://www.figma.com/community/file/1270778058754270235)  
 Це взагалі скарб, автор створив повноціний проєкт в Фігма з можливістю прямо дивитись стилі, якщо у вас платний аккаунт.  
![Скришот з Figma  проєкта від Nick Veretelnyk](https://cdn.drukarnia.com.ua/673366ca5a00fc28dfd491a3/images/articles/678bd917833500792fff3bf9/HJM6779689.4234492261.jpeg)  
 Скришот з Figma проєкта від Nick Veretelnyk  
    
До речі є офіційний проєкт в Фігма, проте там немає можливості подивитись стилі, бо доступ закритий:[Digital State UI kit](https://www.figma.com/design/t4n0PcuOT0qBGU61QVR5z0/Digital-State-UI-kit). Думаю Nick Veretelnyk брав цей проєкт за основу. Nick Veretelnyk, якщоо ви читаєте цю статтю: дуже ціную вашу роботу, велике дякую за зусилля і за результат.

### Моя ідея: CSS-бібліотека diui(діюай)

 Одже я вирішив, створити CSS-бібліотеку, яка дозволить побудувати повноцінний сучасний вебсайт. При цьому вона має бути візуально доступною з можливістю касмомізації основних параметрів.

 Мій проєкт **НЕ** копіює Дію, а лише надихається нею. Візуальний стиль бібліотеки буде достатньо відрізнятись, від стилю державних ресурсів.

### Чому це важливо?

1. **Спрощення створення вебсайті для український проєктів.** Як візуальний стиль Дії став обличчям держави, я хочу щоб бібліотека diui(діюай) стала багатьох недержавних українських проєктів. Такий собі Bootstrap від українців і для українців. Після повномаштабного вторгення на це є попит як ніколи.
2. **Бороти комплекс меншовартості українця.** Не певен, що цей пункт відгукнеться всім читачам, але мені відгукується. Ми як нація можемо створювати супер круті речі, і цього не треба соромитись. Ми і є оупенсорс, до\*\*\*\*\*б. (Відсилка до відомої цитати директора фонду компетентної допомоги армії “Повернись Живим“ з соцмережі X)

![](https://cdn.drukarnia.com.ua/673366ca5a00fc28dfd491a3/images/articles/678bd917833500792fff3bf9/qKZp62888.98419838973.jpeg) 

  
### Що означає натхненна дизайн-системою Дії?

 Скажу чесно, коли я тільки починав цим займатись, я планував іти по дизайн-системі Дії крок за кроком, тобто кінцевий продукт мав би бути дуже схожим на Дію. Згодом бачення з різних причин трансформувалось. Тому зараз я хочу взяти від оригінальної дизайн-системи

### Відмінності від оригіналу:

* **Всі елементи(компоненти)**, які використовуються вже **змінено**, або буде змінено.
* **Жодного спільного кольору** (окрім білого і чорного). Палітра менша, набір кольорів більше схожий на кольори Bootstrap.
* **Градієнти кольорів**, які так поширені в Дії, не використовуються зовсім. Окрім одного на першій сторінці документації, але це частина документації і він недоступний в коді бібліотеки
* **Компонентів буде більше ніж в оригінальній дизайн-системі**.

### Що спільного з оригіналом:

* **шрифти** **e-Ukraine і e-Ukraine-Head**. Ці шрифти у вільному доступі і розповсюджуються за ліцензією.
* **загальні принципи до створення інтерфесу**: кольори контрастні, текст доступний і його легко читати тощо.

 Треба зазначити, що зараз фаза активної розробки, і багато що може змінитись. Вище описаний план станом на зараз.

### Практична реалізація від мене

 В цій статті я лише стисло розповім про технології і що встиг зробити, згодомо (можливо) буде ще кілька статей щодо деталей.

 Я вирішив створити **CSS бібліотеку** аби мати можливість використовувати її будь-де у вебі. Перед початком розробки пішов подивися на вихідний код фреймворків[Bootstrap](https://getbootstrap.com/) і[Bulma](https://bulma.io/) і деякі ідеї в них запозичив (вкрав).

## Технології і деталі реалізації

1. **SASS/SCSS**: обрана за можливість використовувати змінні, міксини та вкладеність, що робить код більш організованим і легким для читання.  
    
![Sass — Вікіпедія](https://cdn.drukarnia.com.ua/673366ca5a00fc28dfd491a3/images/articles/678bd917833500792fff3bf9/FWk1iTcGCNDGISQd8uL.jpeg)  
    
 З самого початку хотілось зробити все модульним. Я використовую величезну кількість міксінів, наприклад для responsive, функції для декларування змінних кольорів, шрифтів, розмірів тощо.  
   1. `@use` і `@forward` замість`@import` , що дозволяє краще використовувати модульність.  
   2. [stylelint](https://stylelint.io/) для підтримки якості.  
   3. Ніяких глобальних функцій SASS, все імпортується лише туди де треба.
2. **pnpm workspaces** для монорепозиторія.  
    
![pnpm - Wikipedia](https://cdn.drukarnia.com.ua/673366ca5a00fc28dfd491a3/images/articles/678bd917833500792fff3bf9/HviB571713.1941383725.jpeg)  
    
   1. Окремий NPM пакет для документації.  
   2. Окремий NPM пакет для коду самої бібліотеки.
3. [Astro](https://astro.build/) \+ React + MDX для документації.  
    
![Hello Astro.Build - DominixZ](https://cdn.drukarnia.com.ua/673366ca5a00fc28dfd491a3/images/articles/678bd917833500792fff3bf9/H9hmfaTgJ4EyVgDHwBo.jpeg)  
    
   1. Документація це здебільшого статика, але Astro дозволяє використовувати будь-яку JS бібліотеку/фреймворк на вибір.  
   2. Простота і зручність.
4. CSS змінні або[CSS Custom Properties](https://developer.mozilla.org/en-US/docs/Web/CSS/--%2A). Це використовується для всіх можливих кастомізацій.  
    
![](https://cdn.drukarnia.com.ua/673366ca5a00fc28dfd491a3/images/articles/678bd917833500792fff3bf9/5SrJ258863.40574479895.jpeg)

## Що вже зроблено

1. **Набір SCSS змінних**, які можна змініти імпортуючи в свій код \*.scss файли. Так, так я використовую саме їх, а не[Custom Properties зі специфікацїї CSS](https://developer.mozilla.org/en-US/docs/Web/CSS/CSS%5Fcascading%5Fvariables/Using%5FCSS%5Fcustom%5Fproperties). Про “справжні” змінні згодом.  
    
Змінні препроцессора використовуються виключно, щоб надати можливість сконфігурувати бібліотеку під себе, наприклад змінити приставку, яка додається до всіх класів (типово ця приставка`di-`), але й навіть перейти на повністю інший тип селекторів, на теги чи дата-атрибути.  
    
 Також маючи все змінних, значно простіше переробляти якісь частини за потреби.
2. **CSS-змінні** майже для всього: кольори, назва шрифта, відступи тощо. Тобто ви можете це все налаштувати на льоту при потребі. Або навпаки використати для написання своїх стилів.
3. **Кольори**. Набір кольорів, який використовується зараз це тимчасовий набір, який потенційно буде замінений. Окріс цього, є класи для кольорової підложки з завжди контрастим текстом. Колір тексту задається автоматично за домомогою SASS функцій позичених і адаптованих з[Bootstrap](https://getbootstrap.com/).
4. **Типографіка**:  
Стилі для тексту, заголовків, цитат.  
 Шрифти `` e-ukraine` і `e-ukrainer-head ``.
5. **Кнопки**:  
Різні розміри, стани, три види кнопок.
6. **Елементи форми:**  
`input, label`, підказки/помилки, поле пошуку.
7. **Бейджі**:
8. **Таби**:  
Прямокутні, з круглими кутами, три стани.
9. **Перемикачі**:  
 Нормальні, маленькі, з анімацією, радіо кнопки, чекбокси.
10. **Аватари**:  
5 розмірів, з фото, з літерами.
11. **Таблиці**:  
На основі елементів таблиці.
12. **Сервісні класи і змінні:**  
Для флексбоксів, відступів, розмірів шрифтів.
  
  